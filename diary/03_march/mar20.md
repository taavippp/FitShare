# 20. märts
## Ajakulu: 3h
Täna otsustasin postituse lehega jätkata. Tegin uue komponendi, mis individuaalse treeningharjutuse infot hoiaks ja siis taaskasutan seda. Tegin paar pisikest pilti juurde (kustutamise, muutmise ja ülesse kerimise nuppude jaoks). Mõned tülid tekkisid andmebaasis harjutuste ID-dega, seega natuke pusisin ka nendega (andmete validaatorile ei meeldinud, et ühe harjutuse ID 0 oli, seega muutsin teda). Natuke kauem läks aega, kui oleks soovinud, aga vähemalt esimese postituse sain üles!

See nädal on matemaatikas tulemas kontrolltöö ja pean praktika katsetega seoses muid rakendusi kirjutama, seega vist jääb paariks päevaks see projekt kõrvale. Aga tunnen end hästi, et selle suure ja raske osa sain ületatud! Siit edasi ma arvan, et kõik saab kergem olema.

Sellel nädalal oli ajakavas ka kirjas uue disaini loomine, aga esiteks lükkasin seda edasi ja teiseks olen kaalunud SCSS'i või muu CSS "lisa" kasutuselevõtmist, kuna avastasin, et Vue toetab neid ilma mingite probleemideta.