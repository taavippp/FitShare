# 11. märts
## Ajakulu: 4h
Täna hakkasin uuesti Vue koodi kirjutama. Alustasin profiililehe täiendamisega. Konto kustutamine ja administraatorilehele navigeerimine on nüüd võimalikud. Administraatorilehel saab uusi treeningharjutusi lisada, kuigi seda peaks veel täiustama. Siis otsustasin hakata avalehte täiendama, nüüd on seal ilusad pildid ja disain ja ka jalus, kus on kirjas, et ikka mina selle projektiga olen tegelenud ja ka link GitHubi lehele.

Järgmine kord peaks alustama postituste loomise süsteemiga. Selle jaoks võiks Figmas vastava lehe juurde disainida. Loomulikult kõike sellega seotut see nädal ei jõua, seega olen ajakavast maas, aga kui aus olla, siis olingi liiga ambitsioonikas oma ajakavaga. Ajakavast rääkides peaks ka seda täiendama.